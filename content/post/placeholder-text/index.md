+++
author = "Hugo Authors"
title = "Perchè facciamo sempre più fatica a leggere?"
date = "2019-03-09"
description = "Un tempo leggevo tantissimo, mentre adesso faccio fatica"
categories = [
    "libri",
    "lettura"
]
tags = [
    "leggere",
    "libri",
    "attenzione"
]
image = "ishaq-robin-caND1D-Kh9Y-unsplash.jpg"
+++

A molte persone sarà capitato di avere un pensiero simile e di sentirsi, in alcuni casi, anche un po in colpa.
Ci chiediamo perchè leggiamo sempre meno senza riuscire a darci una risposta ma i motivi possono essere diversi. Sappiamo che la percentuale di lettori di età compresa tra i 15 e i 75 anni diminuisce di anno in anno.

 ANNO| %
 ----|------
2019 | 65%
2020 | 59%
2021 | 56%

   **fonte ricerca Cepell e dell'AIE 2021** 

## Ma perchè leggiamo sempre meno?
1. Abbiamo la percezione di non avere abbastanza tempo
Man mano che avanza l'età il numero di lettori diminuisce e la maggior parte delle persone dice di non leggere per mancanza di tempo. I ritmi di lavoro stressanti e le tante ore passate davanti al pc o sui libri di studio sembrano influire sulla voglia di leggere. (Fonte di indagine Istat per tempo di libri 2018)

2. La lettura è solitaria e silenziosa
Leggere è un'attività che va fatta da soli e in silenzio, senza alcun tipo di scambio sociale. Questo non la rende attrattiva per la maggior parte delle persone che viceversa preferisce trascorrere il poco tempo libero a disposizione in compagnia. (Fonte rielaborazione di indagine Istat, cultura e tempo libero 2018)

3. Ci sono tante alternative alla lettura
Dalle serie tv ai social media, i libri hanno ormai una fittissima concorrenza. Queste piattaforme hanno assorbito gran parte del nostro tempo libero e dei nostri interessi, perchè sono più immediate e non richiedono alti livelli di concentrazione. (Fonte di indagine Istat per tempo di libri 2018)

4. La soglia dell'attenzione è sempre più bassa
Secondo diversi studi, la nostra concentrazione sta diminuendo e siamo sempre meno disposti a fruire di contenuti troppo lunghi e che richiedono un'attenzione troppo alta per un periodo esteso di tempo.
(Fonte American Psychological association)

5. Riteniamo spesso i libri troppo difficili da comprendere
Molte persone non vedono più la lettura come un'attività di svago e la ritengono un'attività stancante. Confrontarsi con trame o terminologie complesse o concentrarsi sul filo logico della storia può scoraggiare e fare abbandonare la lettura.

Rispondere alla domanda "perchè non leggiamo più" è complesso perchè influiscono fattori sia personali che sociali.
In una società in cui tutto va veloce, che ci richiede ritmi pressanti e in cui riceviamo tantissimi input, la lettura è in controtendenza.

I libri rendono elastica la mente e allenano le nostre capacità analitiche e riflessive: migliorano la memoria e la concentrazione, il lessico e riducono lo stress.
Coltivare l'abitudine di leggere è fondamentale, ma dobbiamo assecondare i nostri ritmi, per non viverla come un obbligo.
I libri fanno bene alla salute favoriscono l'immaginazione e la creatività.


